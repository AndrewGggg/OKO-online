Програма «OKO-online» призначена  для моніторингу та керування приладами ОКО в режимі реального часу за допомогою ПК (ОС Windows з Framework 3.5 та вище), який має доступ до Інтернету зі статичною IP адресою або доменним ім’ям. За запитом ОС в Брендмауері системи Windows та Антивірусі вашого ПК необхідно дозволити передачу даних для цієї програми після її запуску. 
Прилади, що підтримуються даною програмою:  OKO-S2/U2/PRO  та OKO-U (тільки моніторинг) зі стандартною заводською прошивкою версії 3.9 та вище. В налаштуваннях приладів необхідно вказати IP адресу або доменне ім’я для доступу до ПК, де працює програма «OKO-online», встановити порт рівним 31200, ввімкнути передачу даних, для приладів OKO-U2/PRO вказати тип протоколу «ТСР-ОКО». УВАГА!!! НА SIM-КАРТКАХ ПРИЛАДІВ ПОВИННА БУТИ АКТИВОВАНА ПОСЛУГА ПАКЕТНОЇ ПЕРЕДАЧІ ДАНИХ (ДОСТУП ДО ІНТЕРНЕТУ).
	По суті, програма являє собою постійно працюючу «робочу станцію» або спрощену версію «ПЦС» (пульт централізованого спостереження), де в зручному графічному інтерфейсі  відображається поточний стан приладів (дротові зони та виходи, стан 220В, стан охорони та наявності зв’язку з об’єктом) та здійснюється управління ними (ввімкнення / вимкнення виходів, постановка / зняття охорони, запит поточного стану). Події, отримані від об’єктів, виводяться у вигляді повідомлень та супроводжуються відповідним звуковим ефектом. 
